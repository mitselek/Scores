August Sang
Hällilaul

Ära nuta ammu enne sinu sündi on su eest kõik nutud
nutet` maimukene naera veel sa naerda võid

Veel sa õndsalt uinud väeti veel ei rõhu sinu meeli
maised mured ja sa unes viibid kaugel kaunil maal

Kui sa silmad avad näed sa enda rinnal kuldset lindu
kuldsed on ta tiivad, suled, kullane tal hari pääs

Kui su kätes on ju jaksu siruta nad sära poole
lendab ära sinu rinnalt kambri nurka kuldne lind

Kui su jalgades on jaksu ja sa astud sära poole
lendab ära kambri nurgast metsa äärde kuldne lind

Kui sa ütled jumalaga ema lähen õnne püüdma
lendab igaveseks ära üle mere kuldne lind

Ära mine lapsekene ära mine üle mere
ära mine kergem on meil kannatada üheskoos
